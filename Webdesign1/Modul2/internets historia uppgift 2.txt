Ett världomspännande kommunikationsnätverk 

Internet är ett fenomen vi har levt med i trettio år, vilket i mitt fall bara är halva livet, på ett ungefär.
När jag var barn kom information via brev i brevlådan, telefon med fast lina, eller via massmedia, dvs TV och Radio.
När jag sitter och tänker tillbaka på det jag lärt mig om mänsklighetens historia, 
känns utvecklingen svindlande snabb sedan Alexander Graham Bell uppfann telefonen.

Lars Hildingson, historielärare och läromedelsförfattare skriver:
En ny värld med radio och TV

Televisionen blev liksom radion ett medium (ett medel) för information och underhållning och för reklam. 
Men det finns en viktig skillnad mellan TV å ena sidan och telegraf, telefon och radio å den andra.
Telegrafen betydde mycket för den industriella utvecklingen. 
Ett enda exempel: För att järnvägsnätet skulle fungera bra behövde stationerna längs en järnvägslinje lätt och snabbt få kontakt med varandra.

Telefonen gav alla möjlighet att få fjärrkontakt - i arbetslivet och privatlivet.

Trådlös telegraf och radio behövdes till exempel för att få kontakt med fartyg till havs och med flygplan i luften.

Det fanns och finns inte något liknande behov av TV i arbetslivet.

TV har i stor utsträckning blivit ett medium för underhållning, utbildning och reklam.

I TV:s barndom trodde man att det nya mediet, som var så dyrbart och tekniskt beundransvärt, skulle få en allvarlig och viktig uppgift. 
TV skulle bli en skola för ung och gammal, en högskola, ett "universitet i luften". Så blev det inte. 
TV används visserligen till en mindre del av programtiden för undervisning, till exempel för att sprida kunskaper om vetenskap och teknik. 

Men främst används TV för att göra vår fritid behaglig. De flesta tittarna vill ha spänning och underhållning.

Källa: https://www.so-rummet.se/fakta-artiklar/elektricitetens-historia-del-3-informationsrevolutionen#


INFORMATONSSAMHÄLLET

Det är intressant att Lars Hildingson skiljer så tydligt på vad som är abetsliv med teknik som används till praktisk nytta, 
och vad som är fritid och underhållning, med teknik som bara är till för förstöelse.
Jag tror inte att den som växt upp med den nya tekniken ser världen på samma sätt.
Att arbeta som artist eller influencer uppfattas lika mycket som ett arbete som att transportera varor från en världsdel till en annan.
Tekniken har förändrat vår uppfattning av världen, den nya kommunikationsteknologin har skapat ett paradigmskifte.

Vi lever idag i ett postindustriellt samhälle som benämns informationssamhället, alternativt kommunikationssamhället.
Staten inrättade 1994 en myndighet, SIKA (Statens Institut för Kommunikationsanalys) 
bland annat för att undersöka hur många som befinner sig i digitalt utanförskap, dvs aldrig eller sällan använder digitala funktioner
som tex internetbank, vårdguiden, bank-id och e-mail. (Det rör sig framför allt om älde personer.)

En av de största svårigheterna med att vi idag har tillgång till så stora mängder information, och att den i väldigt många fall är interaktiv,
är att skilja ut relevant och korrekt information från den som är irrelevant och falsk.

Visserligen kan vi argumentera att det har varit samma problem sedan tidernas begynnelse, hur kunde den som fick ett bud sänt med brevduva
verkligen vara säker på att informationen var korrekt och att avsändaren var den hen utgav sig för att vara?
(Inser att det är ett dåligt exempel, eftersom brevduvan alltid flyger tillbaka hem till den plats den kommer ifrån, 
alltå är det bara en person som rest från A till B och tagit med sig duvan, som kan skicka ett meddelande tillbaka till A med den. 
Med andra ord - den som får ett meddelande med brevduva kan vara relativt säker på vem som skickat det.)

VISKLEKEN

När jag var barn lekte vi "viskleken" på barnkalas.
"Viskleken" går ut på att man sitter i ring och en person viskar något i örat på den som sitter till höger, som sedan i sin tur viskar till
den som sitter till höger, tills budskapet gått varvet runt. Det som kommer fram i slutet på rundan är aldrig samma ord som viskades först.
Det är en rolig lek, som dessutom visar hur svårt det är att framföra budskap genom muntligt berättande,
det historiskt sett vanligaste sättet att bevara och sprida information. 
Historieberättandet, helt enkelt.
Men oavsett om det blev rätt eller fel, var det information som förmedlades från en person till en annan.
Ofta från en talare till en grupp åhörare. Systemet byggde på sätt och vis på ett hierarkiskt styrelseskick, 
där den som stod längst ned i rang bara tog emot, aldrig själv förmedlade någon information.

DEMOKRATI GENOM KOMMUNIKATION

Medieforskare (Brian Mc Nair) menar att
